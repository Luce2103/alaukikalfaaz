---
{"dg-publish":true,"permalink":"/hindi-poetry/poets/shivmangal-singh-suman//","noteIcon":"","created":"2026-01-24T18:43:00.347+05:30","updated":"2026-01-24T18:53:01.735+05:30"}
---

हम लेकर हृदय अधीर, प्राण में पीर, नयन में नीर चले 
हम दीवाने युग-युग की बंदी प्राचीरों को चीर चले, 
हम लिए अचल अनुराग हृदय में दाग आह में आग चले 
हम लिए अनोखा एक निराला एक बेसुरा राग चले, 
हम लिए एक अभिमान एक अरमान एक तूफान चले 
हम परवाने ले दुनिया से जल मरने का सामान चले, 
हम लेकर एक उसास, एक नि.श्वास, एक उच्छ्वास चले 
जो जनम जनम तक वुझ न सके हम लेकर ऐसी प्यास चले, 
हम एक अपरिचित प्राणों से क्षण-भर कर प्यार-दुलार चले 
हम मस्ताने इस जगती में कर मस्ती का व्यापार चले 
हम कुचल हसरतें अपनी सब ले हार-जीत का दॉव चले 
हम कभी रुलाते, कभी हँसाते, लेकर एक अभाव चले, 
हम चले भूमते झुकते से झझा का कुछ आभास लिए हम चले 
किसी पर कभी कहीं मर मिटने का विश्वास लिए 
हम जला होलिका जीवन की खुल खेल मृत्यु से फाग चले 
हम पाप-पुण्य से परे लिए अपना अनुराग-विराग चले ।
हम किधर चले ? क्या बतला दें, चल दिए जिधर को राह मिली 
हम जहाँ-जहाँ होकर निकले कुछ वाह मिली कुछ आह मिली

हम चले, चल पड़े क्योंकि हमें चलनेवालों का संग मिला 
हम ऐसे ही अलमस्तों का कुछ रंग मिला, कुछ ढंग मिला, 
हम जग से नाता तोड़ एक से अपना नाता जोड़ चले 
हम भला-बुरा इस जीवन का सब आज यही पर छोड़ चले,
हम बिना दुआ-चंदगी किए चल दिए बिना कुछ कहे-सुने, 
हम जीवन की मधुस्मृतियों के ले चले साथ कुछ फूल चुने, 
हम कवि कहलाकर दो दिन को रचकर सुख-दुख के छद चले, 
हम प्रलय-पथिक प्रियके पथ पर कर अपनी पलकें बंद चले ।