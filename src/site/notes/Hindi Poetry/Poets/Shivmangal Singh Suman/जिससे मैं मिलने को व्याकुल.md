---
{"dg-publish":true,"permalink":"/hindi-poetry/poets/shivmangal-singh-suman//","noteIcon":"","created":"2026-01-23T22:54:55.231+05:30","updated":"2026-01-24T18:51:04.325+05:30"}
---

कितनी ऊषा, कितनी संध्या 
कितने कुसुमों के मधुरीते 
यों ही पथ पर चलते-चलते
कितने ही सवत्सर बीते 

पग शिथिल, किंतु गति मद नही
यद्यपि है तन-मन चूर-चूर 
जिससे मैं मिलने को व्याकुल 
मुझसे वह कितना दूर-दूर ।

जिस पनिहारिन की गगरी पर 
मैं ललचाया वह ढुलक गई
जिस-जिस प्याली पर धरे अधर
वह-बह छूते ही छलक गई

देखो मेरे प्रति मेरी ही
क़िस्मत है कितनी क्रूर-क्रूर 
जिससे मैं मिलने को व्याकुल 
वह मुझसे कितना दूर-दूर ।

मुझको पथ पर अथ से इति तक 
पल-भर भी कहीं विराम नही 
मै राही बन कर आया हूँ 
रुकने का मेरा काम नही

मेरे अन्तर में अन्वेषण 
परों पर बाई धूर-धूर 
जिससे मै मिलने को व्याकुल 
वह मुझसे कितना दूर-दूर ।